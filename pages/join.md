title: همکاری
date: 2009-11-11
tags: [menu]
priority: 2

<div class="title">
همکاری
</div>

<span class="itembar">چگونه میتوانم با تیم گردانندگان تهران‌لاگ همکاری کنم؟</span>
گروه کاربران لینوکس تهران به شکل یک <a href="http://www.communitywiki.org/DoOcracy">دوئوکراسی</a> اداره میشود.
برای همکاری با تیم گردانندگان تهران‌لاگ هیچ پیش شرطی لازم نیست و محدودیتی در این مورد وجود ندارد.
میتوانید از همین امروز عضوی از مجموعه‌ی گردانندگان باشید. کافی است آمادگی این را داشته باشید
تا هر دو هفته چند ساعت از وقت خود را به این مجموعه اختصاص دهید. میتوانید از طریق
لیست پستی آمادگی خود را برای همکاری با ما اعلام کنید. لیستی از کارهای نیازمند انجام شدن همواره وجود
دارد که میتوانید مسئولیت انجام بخشی از آنرا بر عهده بگیرید.

<span class="itembar">تیم گردانندگان یعنی چه؟</span>
تمامی کارهای فیزیکی و مکانیکی تهران‌لاگ توسط تیم گردانندگان انجام میشود. از قبیل هماهنگی برای برگزاری
جلسات، جمع آوری متریال‌های ارائه شده در جلسات، نگهداری از سرویس‌های تهران‌لاگ شامل لیست پستی، وبسایت و غیره.
بعلاوه تیم گردانندگان وظیفه‌ی تعیین خط و مشی کلی گروه، تعریف اتیکت‌ها، فرمت برگزاری جلسات و قوانین را
بر عهده دارد. اگر تصور میکنید چیزی در تهران‌لاگ وجود دارد که میتواند بهتر از این کار کند یا ایده‌ای در
ذهن شما وجود دارد که دوست دارید آنرا عملیاتی و اجرایی کنید همین الان دست به کار شوید. به راحتی میتوانید
پس از عضویت در گروه گردانندگان تهران‌لاگ در نحوه‌ی اداره‌ی آن سهیم باشید و مجموعه‌ را به شکلی که دوست
دارید باشد درآورید.

<span class="itembar">تصمیمات در تیم گردانندگان چطور گرفته میشود؟</span>
تصمیم‌گیری‌ها در تیم گردانندگان به روش اقناعی صورت میپذیرند. به این ترتیب که تمامی اعضا میباید بر سر تصمیمی
به توافق برسند. تجربه‌ی ما نشان میدهد که بروز اختلاف نظرهای اساسی در حالتهای بسیار نادری اتفاق میافتند
که در این صورت پس از عدم حصول توافق در جمع ناچار موضوع به رای‌گیری اعضای تیم گردانندگان گذاشته میشود.
